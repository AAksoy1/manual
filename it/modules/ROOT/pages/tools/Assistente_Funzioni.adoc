= Strumento Assistente Funzioni
:page-en: tools/Function_Inspector
ifdef::env-github[:imagesdir: /it/modules/ROOT/assets/images]

Lo strumento _Assistente Funzioni_ è disponibile solo in _GeoGebra Classico_.

Attivare lo strumento, quindi selezionare la funzione da esplorare.

Viene visualizzata una finestra di dialogo contenente alcune informazioni significative relative alla funzione (minimo, massimo, zeri, integrale, area, media, lunghezza) nell'intervallo specificato nella scheda _Intervallo_.
Nella stessa scheda è possibile impostare l'arrotondamento dei valori visualizzati a un certo numero di valori decimali o cifre significative.

Nella scheda _Punti_, attivando i pulsanti in basso, è possibile:

* Visualizzare e modificare una tabella di valori della funzione. I punti corrispondenti verranno visualizzati anche nel grafico, ma non saranno disponibili in _vista Algebra_. Nella tabella di valori, per ogni valore dell'ascissa è possibile visualizzare, oltre all'ordinata visualizzata per impostazione predefinita, anche il valore della derivata prima, della derivata seconda, della differenza delle ordinate e della curvatura. Utilizzare il pulsante a forma di *+* per selezionare le colonne di valori da visualizzare, e quello a forma di *x* per eliminare la colonna selezionata nella tabella di valori. Le colonne possono essere ordinate a piacimento, trascinandone le intestazioni. Il valore dell'ascissa che occupa il centro della tabella può essere modificato manualmente, come pure il passo che indica la distanza tra i punti esaminati nella tabella.
* Visualizzare in _vista Grafici_ un punto trascinabile appartenente al grafico della funzione, le sue proiezioni sugli assi cartesiani e le rispettive coordinate nella scheda.
* Visualizzare in _vista Grafici_ la retta tangente al grafico della funzione in tale punto.
* Visualizzare in _vista Grafici_ il cerchio osculatore al grafico della funzione in tale punto.
