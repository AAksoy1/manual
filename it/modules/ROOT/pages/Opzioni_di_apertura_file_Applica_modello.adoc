= Opzioni di apertura file - Applica modello
:page-en: Open_Dialog_Style_Templates
ifdef::env-github[:imagesdir: /it/modules/ROOT/assets/images]

== Applica modello

Nella versione desktop è possibile creare un foglio di stile personalizzato (modello), contenente le impostazioni di
visualizzazione di uno o più oggetti dello stesso tipo o di tipo diverso, in modo da potere successivamente applicare
tali impostazioni agli oggetti di un altro foglio di lavoro di GeoGebra.

=== Creare un file modello

Innanzitutto è necessario creare un file di GeoGebra (che salveremo con il nome ad es. _stile.ggb_) contenente gli
oggetti che definiranno gli stili personalizzati, che potrebbero essere ad es. alcuni punti, rette e poligoni. A questo
punto, utilizzando la xref:/Vista_Grafici.adoc[barra di stile] o la xref:/Finestra_di_dialogo_Proprietà.adoc[finestra di
dialogo Proprietà] di ciascun oggetto ne si modifica lo stile predefinito, applicando ad esempio un diverso colore,
riempimento o modificandone le dimensioni.

Ora è necessario attribuire un nome allo stile personalizzato di ciascun oggetto: nella scheda _Generali_ della
xref:/Finestra_di_dialogo_Proprietà.adoc[finestra di dialogo Proprietà] di ciascun oggetto digitare
`++%style=NomeStile++` nel campo _Legenda_, indicando al posto di _NomeStile_ il nome da attribuire allo stile
personalizzato dell'oggetto.

Nell'esempio in figura, è stato attribuito allo stile del punto visualizzato il nome `++%style=ArDxNoEt++`, in modo da
creare un collegamento di tipo mnemonico allo stile: colore arancione (_Ar_) - forma del punto a triangolo, orientato a
destra (_Dx_) - nessuna etichetta (_NoEt_). Allo stesso modo potremmo creare un punto con le stesse caratteristiche, ma
di colore blu, ed assegnargli ad esempio nel campo _Legenda_ il nome `++%style=BluDxNoEt++`

[EXAMPLE]
====

image:500px-Foglio_Stile_Pto.PNG[Foglio Stile Pto.PNG,width=500,height=222]

====

Se si desidera che lo stile definito per un oggetto sia applicato a tutti gli oggetti dello stesso tipo (nel caso
dell'esempio, a tutti i punti) è necessario attribuire all'oggetto che definisce lo stile il nome riservato:
`++%style=defaultStyle++`.

Salvare quindi il file contenente i modelli degli stili personalizzati.

=== Applicare un modello a un file .ggb

Aprire o creare il file a cui dovrà essere applicato un modello di stile, quindi nel campo _Legenda_ di ciascun oggetto
a cui si desidera applicare uno degli stili precedentemente creati stile digitare `++%style=NomeStile++`, sostituendo
_NomeStile_ con il nome dello stile corrispondente.

Facendo riferimento all'esempio precedente, dovremo digitare `++%style=ArDxNoEt++` nel campo _Legenda_ dei punti da
visualizzare nello stile _arancione_ precedentemente definito, e `++%style=BluDxNoEt++` nel campo _Legenda_ dei punti da
visualizzare nello stile _blu_. Tale operazione non è necessaria per gli oggetti a cui dovrà essere applicato lo stile
`++%style=defaultStyle++`.

Verificare che nessun oggetto risulti selezionato e salvare il file, quindi fare clic quindi su _File - Apri ..._.

Selezionare l'opzione _Applica modello (.ggb)_ dall'elenco _Tipo file_, presente in basso, nella finestra di dialogo
visualizzata. Selezionare infine il file contenente il modello di stile (facendo riferimento all'esempio precedente
selezioneremo il file _stile.ggb_) per applicare gli stili personalizzati agli oggetti assegnati .

image:Applica_Modello_Lista.PNG[Applica Modello Lista.PNG,width=470,height=110]

[NOTE]
====

Se alcuni oggetti sono selezionati, gli stili saranno applicati solo a tali oggetti.

====
