= Animacija
:page-en: Animation
ifdef::env-github[:imagesdir: /bs/modules/ROOT/assets/images]

== Automatska Animacija

Program GeoGebra omogućava nam da u isto vrijeme animiramo ne samo nezavisne brojeve i/ili uglove, već i zavisne tačke
fiksirane za neku figuru (duž, pravu, funkciju, krivu, itd.). Da bi automatski animirali nezavisne brojeve/uglove,
potrebno ih je prikazati kao klizače na xref:/Radna_površ.adoc[radnoj površi].

Ako želimo da animiramo nezavisni broj ili ugao, kao i zavisnu tačku u programu GeoGebra, potrebno je da kliknemo desnim
klikom miša (Mac OS: Ctrl-klik) na broj, ugao ili tačku i uključimo Animiraj u
xref:/Kontekstualni_Izbornik.adoc[kontekstualnom izborniku]. Da bi zaustavili pokrenutu animaciju, potrebno je da
isključimo Animiraj u istom kontekstualnom izborniku.

[NOTE]
====

Nakon uključenja animacije nezavisnog broja, ugla ili zavisne tačke u lijevom donjem uglu radne površi pojavljuje se
dugme za animaciju, koje omogućava pauzu image:Animate_Pause.png[Animate Pause.png,width=16,height=16] ili nastavak
animacije image:Animate_Play.png[Animate Play.png,width=16,height=16].

====

U xref:/Dijaloški_okvir_Osobine.adoc[dijaloškom okviru Osobine] na kartici Klizač možemo mijenjati ponašanje animacije:

Prvo, možemo kontrolisati brzinu animacije.

[NOTE]
====

Brzina 1 označava da će tačka jedanput, za oko 10 sekundi, proći cijelim intervalom klizača.

====

Drugo, možemo odlučiti kako želimo da se animacijski ciklus ponavlja:

⇔ Oscilacija::
  Animacijski ciklus naizmjenično opada i raste.
⇒Rastući::
  Vrijednost klizača uvijek je rastuća. Nakon dostizanja maksimalne vrijednosti klizača, skače na minimalnu vrijednost
  klizača i nastavlja s animacijom.
⇐ Opadajući::
  Vrijednost klizača uvijek je opadajuća. Nakon dostizanja minimalne vrijednosti klizača, skače na maksimalnu vrijednost
  klizača i nastavlja s animacijom.

[NOTE]
====

dok je automatska animacija aktivirana, program GeoGebra je u potpunosti funkcionalan. Ovo nam omogućava da za vrijeme
animacije mijenjamo našu konstrukciju.

====

== Manuelna Animacija

Da bi manuelno neprekidno mijenjali vrijednost broja, ugla ili tačke izaberimo xref:/Pomjeranje_Alat.adoc[alat
Pomjeranje] image:Tool_Move.gif[Tool Move.gif,width=32,height=32]. Zatim, kliknimo na nezavisni broj, ugao ili zavisnu
tačku i pritisnimo tipku + ili – ili strelicu na tastaturi. Držeći pritisnutu jednu od navedenih tastaturnih tipki
proizvodimo manuelnu animaciju.

[EXAMPLE]
====

Ako koordinate tačke zavise od broja _t_, kao na primjer P = (2 t, t), tačka P će se pomjerati duž prave kad se _t_
neprekidno mijenja.

====

[NOTE]
====

Također, možemo podešavati prirast klizača na kartici Klizač xref:/Dijaloški_okvir_Osobine.adoc[dijaloškog okvira
Osobine] date figure.

====

== Tastaturne kratice

* Shift + strelica daju korak širine 0.1 jedinica
* Ctrl + strelica daju korak širine 10 jedinica
* Alt + strelica daju korak širine 100 jedinica

[NOTE]
====

Tačka na pravoj/krivoj , također se može pomjerati duž prave/krive pomoću tipke + ili – .

====
