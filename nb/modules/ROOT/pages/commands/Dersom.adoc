= Dersom Kommando
:page-en: commands/If
ifdef::env-github[:imagesdir: /nb/modules/ROOT/assets/images]

[width="100%",cols="50%,50%",]
|===
a|
image:Ambox_content.png[image,width=40,height=40]

|Denne siden har ikke blitt korrekturlest enda.
|===

Dersom[ <Vilkår>, <Objekt> ]::
  Returnerer en kopi av objektet hvis vilkåret har verdien _true_, eller returnerer et udefinert objekt hvis vilkåret
  har verdien _false_.
Dersom[ <Vilkår>, <Objekt a>, <Objekt b> ]::
  Returnerer en kopi av objektet _a_ hvis vilkåret har verdien _true_, eller returnerer objekt _b_ hvis vilkåret har
  verdien _false_.

[NOTE]
====

*Merk:* Objekt _a_ og _b_ må være av samme type.

====

== Betingede funksjoner

Kommandoen *Dersom* kan brukes til å lage betingede funksjoner. Slike betingede funksjoner kan brukes som argument i
hvilken som helst annen kommando som tar et funksjonsargument, slik som xref:/commands/Derivert.adoc[Derivert],
xref:/commands/Integral.adoc[Integral] og xref:/commands/Skjæring.adoc[Skjæring].

[EXAMPLE]
====

* `++f(x) = Dersom[x < 3 ∧ x>0, x^3]++` lager en funksjon f(x) lik _x^3^_ for x mellom 0 og 3 og udefinert ellers.
* `++g(x) = Dersom[x < 3, sin(x), x^2]++` lager en funksjon g(x) lik _sin(x)_ for _x < 3_ og _x^2^_ for _x ≥ 3_.

====

[NOTE]
====

*Merk:*

* Se seksjonen xref:/Boolske_verdier.adoc[Boolske verdier] for symbolene som brukes i betingede funksjoner.
* Derivert av *Dersom[<Vilkår>, f(x), g(x)]* gir *Dersom[<Vilkår>, f'(x), g'(x)]*. Grensene evalueres ikke ved de
kritiske punktene.

====

== Skripting med dersom

I mange programmeringsspråk har *dersom* betydningen _dersom vilkåret holder, gjør noe; hvis ikke, gjør noe annet_. I
GeoGebra er derimot argumentene for *dersom* verdier, ikke kommandoer, og resultatet blir en av disse verdiene. Derfor,
om du ønsker å sette verdien av _b_ til 3 dersom _a > 2_, så må det gjøres på følgende måte: `++b=Dersom[a > 2, 3]++`.
