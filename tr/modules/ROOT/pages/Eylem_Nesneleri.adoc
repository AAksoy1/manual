= Eylem Nesneleri
:page-en: Action_Objects
ifdef::env-github[:imagesdir: /tr/modules/ROOT/assets/images]

Etkileşimli dinamik çalışma sayfaları için xref:/Betikleme.adoc[betikleme] yapan Eylem Nesneleri oldukça kullanışlı
olabilmektedir. Bu şekilde dört tip eylem nesnesi vardır:

== İşaret Kutuları

İşaret kutuları, xref:/Mantık_Değerleri.adoc[mantık değerlerinin] grafiksel temsilleridir. Detaylar için
image:22px-Mode_showcheckbox.svg.png[Mode showcheckbox.svg,width=22,height=22] xref:/tools/İşaret_Kutusu.adoc[İşaret
Kutusu Aracına] bakın. İşaret Kutuları yukarıda bahsi geçen araç veya xref:/commands/İşaretKutusu.adoc[İşaretKutusu
Komutu] kullanılarak oluşturulabilirler.

== Girdi Kutuları

Girdi Kutuları, xref:/Betikleme.adoc[betikler] için metin girdileri gibi çalışır. Betik, Girdi Kutusundaki metin
değiştirilip ardından enter tuşuna basılarak veya Girdi Kutusundan çıkılarak tetiklenir. Girilen değere %0 değişkeni
kullanılarak erişilebilir.

[EXAMPLE]
====

`++a=a+%0++` betiğine sahip bir Girdi Kutusu girilen değeri _a_ sayısı kadar artıracaktır. Sadece _a_ bir
xref:/Serbest_Bağımlı_ve_Yardımcı_Nesneler.adoc[serbest] nesne ise çalışır.

====

Eğer Girdi Kutusunun bir serbest nesnenin değerini değiştirmesini (veya bir bağımlı nesneyi yeniden tanımlamasını)
istiyorsanız bu nesneyi, girdi kutusuna bağlı olacak şekilde belirleyebilirsiniz. Bu sayede herhangi bir betik eklemeniz
gerekmez. Girdi Kutuları, image:22px-Mode_textfieldaction.svg.png[Mode textfieldaction.svg,width=22,height=22]
xref:/tools/Girdi_Kutusu.adoc[Girdi Kutusu Aracı] veya
xref:/s_index_php?title=GirdiKutusu_Komut_action=edit_redlink=1.adoc[GirdiKutusu Komutu] kullanılarak oluşturulabilir.

== Düğmeler

Düğmeler tıklandıklarında, betikleri tetikleyecek şekilde kullanılırlar. Her ne kadar betikler herhangi başka bir nesne
(örneğin bir xref:/tools/Resim.adoc[resim]) tıklandığında tetiklenebilseler de bunun için düğmeler kullanmak çalışma
sayfanızı daha anlaşılır ve kullanımı kolay hale getirir. Düğmeler, image:22px-Mode_buttonaction.svg.png[Mode
buttonaction.svg,width=22,height=22] xref:/tools/Düğme.adoc[Düğme Aracı] veya xref:/commands/Düğme.adoc[Düğme Komutu]
kullanılarak oluşturulabilirler.

== Aşağı Açılır Listeler

Eğer bir listenin içeriğini aşağı açılır bir liste şeklinde

* image:16px-Menu_view_graphics.svg.png[Menu view graphics.svg,width=16,height=16] xref:/Grafik_Görünümü.adoc[Grafik
Görünümünde] göstermek isterseniz: listenin image:18px-Menu-options.svg.png[Menu-options.svg,width=18,height=18]
xref:/Özellikler_Diyaloğu.adoc[Özellikler Diyaloğunun] _Temel_ sekmesindeki _Açılan liste olarak çiz_ kutusunu
işaretleyin.
* image:16px-Menu_view_spreadsheet.svg.png[Menu view spreadsheet.svg,width=16,height=16]
xref:/Hesap_Tablosu_Görünümü.adoc[Hesap Tablosu Görünümünde] göstermek isterseniz: hesap tablosuna bir liste girin ve
ardından image:16px-Menu_view_spreadsheet.svg.png[Menu view spreadsheet.svg,width=16,height=16] _Hesap Tablosu
Seçeneklerinde_, _Düğmeler ve İşaret Kutuları Kullan_ kutusunu işaretleyin.

Aşağı açılır bir listeden seçilecek bir öğe,
xref:/s_index_php?title=Seçiliİndeks_Komut_action=edit_redlink=1.adoc[Seçiliİndeks] veya
xref:/commands/SeçiliÖğe.adoc[SeçiliÖğe] komutları kullanılarak da elde edilebilir.

[EXAMPLE]
====

`++x+1++`, `++x^2++`, `++sqrt(x)++` fonksiyonlarını içeren aşağı açılır bir liste oluşturmak için, ilk olarak giriş
çubuğuna `++L={x+1, x^2,sqrt(x)}++` yazarak bir liste oluşturun. Ardından _Cebir Görünümünde_ bu listeye sağ tıklayın ve
_Nesne Özellikleri..._ seçin. Ortaya çıkan diyalog penceresinde _Açılan liste olarak çiz_ seçimini yapın. Burada aynı
zamanda bu aşağı açılır listeyi açıklayan bir başlık da girebilirsiniz. Hali hazırda seçili olan fonksiyonu _Grafik
Görünümünde_ çizmek için, giriş çubuğuna `++SeçiliÖğe(L)++` komutunu girin.

====
